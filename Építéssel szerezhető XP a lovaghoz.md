A script a főhadiszállás építés felületén futtatható. Az építés oszlop után készít még egy oszlopot és ott kiírja minden épülethez, hogy mennyi XP-t szerez vele a lovag, amikor az elkészül.
Ha ezt hozzáadjuk a lovag által már eddig megszerzett XP-hez, tapasztalhatunk némi eltérést. Kb 1xp. Ez abból adódik, hogy a megszerzett XP nem egész szám, amit kiír a játék az egy kerekített érték. Viszont mikor hozzáad, akkor a műveletet a tört számokkal végzi el, majd ismét kerekít.

Némi extra információ:
Egy lovag képes felügyelni a saját falvakban az építkezéseket.
Akkor gyűjt tapasztalatot, ha a faluban tartózkodik az adott építés megkezdésekor és ott marad annak végéig.
A kapott tapasztalati pont a felépített épület értékétől függ.
A kapott tapasztalati érték nem változik akkor, ha az épület prémium pontért gyorsítva került megépítésre.
Nem jár tapasztalati pont bontásért.
A lovag nem szerez tapasztalati pontot akkor, ha támogatásban van, és az adott faluban egy építkezés befejeződik.
