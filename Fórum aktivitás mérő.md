A script Gabriel kérésére készült. A fórumon kell futtatni, ahol a hozzászólások vannak.

Felület:
- a két dátum mezőben kell megadni, mettől-meddig nyerje ki a játékosok neveit, akik hozzászóltak
- az adatok -és dátumok törlése gombokkal értelemszerűen törölhetjük a dátumot, ami ilyenkor visszaáll az alapértelmezett értékre, mindig az éppen aktuális napra, illetve törölhetjük az addig összegyűjtött adatokat a játékosokról és a hozzászólásaik mennyiségéről
- van még ezen kívül egy adatok gomb, amire ha kattintunk, akkor egy szövegmezőben megmutatja ki és hányszor szólt hozzá a fórumhoz; mindig összesített értékeket mutat, az összes lapról beérkezett adatokból; a szövegmezőbe egyszer belekattintva kijelöl mindent, így másolhatjuk excelbe és készíthetünk róla grafikonokat

Használat:
- futtatjuk, beállítjuk a dátumokat, ekkor kiszedi azon a lapon szereplő és a dátumnak is megfelelő hozzászólásokból a játékosok neveit és összesíti őket
- mehetünk a következő oldalra, szintén futtatjuk, és így tovább, mindig menti az aktuális oldalról beérkező adatokat és összegzi a korábbiakkal
- ha elértük az időintervallum végét, egy üzenettel jelzi
- első futtatásnál a dátumokat mindig az éppen aktuális napra állítja be
